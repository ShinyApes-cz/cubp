<!DOCTYPE html>
<html lang="cs">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>Velký srdcař končí! Rosenberg se loučí – CUBP</title>

<link rel="stylesheet" href="/css/style.css">
<link href="https://fonts.googleapis.com/css2?family=Inter:wght@300;400;600;700;800&display=swap" rel="stylesheet">
</head>

<body>

<div class="header">
   <a href="/index.html" class="logo-link">
  <img src="/uploads/logo.png" class="logo">
</a>

  <nav id="menu">
    <a href="index.html">Domů</a>
    <a href="register.html">Registrace</a>
    <a href="licenses.html">Licence</a>
    <a href="calendar.html">Kalendář</a>
    <a href="admin/admin.html">Admin</a>
  </nav>

<div class="burger" id="burger">
      <span></span><span></span><span></span>
   </div>
</div>

<main class="box" style="margin-top:140px; max-width:900px">

<h1 style="color:var(--blue)">
Velký srdcař končí! Mamka mi řekla, ať si to prostě užiji, řekl dojatý Rosenberg
</h1>

<img src="novinka1.jpg" alt="Robert Rosenberg rozlučka" style="width:100%; border-radius:16px; margin:25px 0">

<p><strong>PRAHA</strong> – V sobotu večer se v ústecké Slunetě rozloučil s profesionální kariérou už čtyřiačtyřicetiletý Robert Rosenberg (8-6, 7 KO), který ve druhém kole knockoutoval boxerského debutanta Michala Řeháka.</p>

<p>Pro Profiboxing.cz se poté rozpovídal dnes již bývalý boxer, otec dvou synů (11letého Forresta a tříletého Rockyho se současnou partnerkou Petrou) nejen o svém milovaném sportu, ale také o těžkém životním období.</p>

<h3>Jak sis užil rozlučku?</h3>

<p>„Rozlučku jsem si užil parádně. Byl jsem přesvědčený o tom, že po tomto zápase, pokud vyhraji, tak skončím. Pokud bych prohrál, nechával jsem si ještě zadní vrátka, ale bylo to jen moje rozhodnutí,“ vysvětloval Rosenberg.</p>

<p>V poslední době mu chodily stále nesmyslnější nabídky ze zahraničí, často s krátkým časem na přípravu, a to bylo podle něj jasné znamení, že se blíží konec.</p>

<h3>To si ale netušil, co se stane...</h3>

<p>Situaci navíc dramaticky ovlivnila smrt jeho otce. „To, že tátu odvezli do nemocnice, jsem se dozvěděl asi dva dny poté, co jsem odsouhlasil tento duel. Pořád jsem doufal, že se z toho dostane. Naposledy jsme u něj byli v neděli před jeho smrtí. Zemřel dva dny poté, 26. března.“</p>

<p>Pohřeb byl ve stejný den jako vážení. Přesto dokázal najít sílu soustředit se na zápas.</p>

<h3>Pro koho bylo vítězství?</h3>

<p>„Na pohřbu mi maminka řekla, že jí je jedno, jak zaboxuji, hlavně ať si to užiju. Totéž mi řekla i moje přítelkyně. To mi stačilo. Chtěl jsem udělat radost všem. Výsledek už nebyl tak důležitý,“ přiznal.</p>

<h3>Co mu box dal – a vzal?</h3>

<p>„Profesionální box mě naučil, že bez každodenní dřiny to nejde. Projel jsem hodně zemí, poznal spoustu lidí. Nejvíc jsem hrdý na to, že jsem skoro vždy podával kvalitní výkony,“ říká Rosenberg.</p>

<p>„Vzalo mi to ale iluze, že i po čtyřicítce budu boxovat o mistrovské pásy. Teď už budu boxovat jen pro zdraví a radost.“</p>

<h3>Co bude dál?</h3>

<p>Robert Rosenberg už otevřel vlastní tělocvičnu a školu boxu BC Rebel. „Chci se věnovat mládeži. Sám sebe bych chtěl rozvíjet v Jeet Kune Do a taky bych rád zkusil překážkové běhy. Nudit se nebudu,“ uzavírá s úsměvem.</p>

<a href="index.html" class="btn" style="margin-top:30px">← Zpět na novinky</a>

</main>

<script src="/js/app.js"></script>
</body>
</html>
